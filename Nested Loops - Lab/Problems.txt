1. Часовник
    Напишете функция, която отпечатва часовете в денонощието от 0:0 до 23:59, всеки на отделен ред. Часовете трябва да се изписват във формат "{час}:{минути}".

2. Таблица за умножение
    Отпечатайте на конзолата таблицата за умножение за числата от 1 до 10 във формат: 
    "{първи множител} * {втори множител} = {резултат}". 

3. Комбинации
    Напишете функция, която изчислява колко решения в естествените числа (включително и нулата) има уравнението:
    x1 + x2 + x3 = n
    Числото n е цяло число и се въвежда от конзолата. 

4. Сума от две числа 
    Напишете функция, която проверява всички възможни комбинации от двойка числа в интервала от две дадени числа. На изхода се отпечатва, коя поред е първата комбинацията, чийто сбор от числата е равен на дадено магическо число. Ако няма нито една комбинация отговаряща на условието се отпечатва съобщение, че не е намерено.
    
    Вход
    Функцията получава масив от 3 елемента:
        •	Първи – начало на интервала – цяло число в интервала [1...999]
        •	Втори – край на интервала – цяло число в интервала [по-голямо от първото число...1000]
        •	Трети – магическото число – цяло число в интервала [1...10000]
    Изход
    На конзолата трябва да се отпечата един ред, според резултата:
        •	При първата намерена комбинация, чиито сбор на числата е равен на магическото число:
        o	"Combination N:{пореден номер} ({първото число} + {второ число} = {магическото число})"
        •	Ако не е намерена комбинация отговаряща на условието:
        o	"{броят на всички комбинации} combinations - neither equals {магическото число}"

5. Пътуване 

    Ани обича да пътува и иска тази година да посети няколко различни дестинации. Като си избере дестинация, ще прецени колко пари ще й трябват, за да отиде до там и ще започне да спестява. Когато е спестила достатъчно, ще може да пътува.
    Функцията получава масив, като всеки път ще се четат първо дестинацията и минималния бюджет, който ще е нужен за пътуването. 
    След това ще се четат няколко суми, които Ани спестява като работи и когато успее да събере достатъчно за пътуването, ще заминава, като на конзолата трябва да се изпише:
    "Going to {дестинацията}!" 
    Когато е посетила всички дестинации, които иска, вместо дестинация ще въведе "End" и програмата ще приключи.

6. Сграда

    Напишете функция, която извежда на конзолата номерата на стаите в една сграда (в низходящ ред), като са изпълнени следните условия:
    •	На всеки четен етаж има само офиси
    •	На всеки нечетен етаж има само апартаменти
    •	Всеки апартамент се означава по следния начин : А{номер на етажа}{номер на апартамента}, номерата на апартаментите започват от 0.
    •	Всеки офис се означава по следния начин : О{номер на етажа}{номер на офиса}, номерата на офисите също започват от 0.
    •	На последният етаж винаги има апартаменти и те са по-големи от останалите, за това пред номера им пише 'L', вместо 'А'. Ако има само един етаж, то има само големи апартаменти!
    Функцията получава масив от две цели числа - броят на етажите и броят на стаите за един етаж. 
